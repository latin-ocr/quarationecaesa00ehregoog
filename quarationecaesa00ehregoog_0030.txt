„23-

rum partes ducerent compositas? quodsi haud scio an probaverim
legentibus, quis non concedet relationes in b. g. aeque bene
scriptas esse debere atque in commentariis de b. a, si quidem
illi non errarent?

Accedit, quod nonnullorum ¹) Caesaris legatorum epistolae
exstant plane alia ratione confectae atque quae in relationibus
apparet: Quintus Cicero in epistolis est latior, copia verbo-
rum quam rerum uberior, dulcior, coniunctionum longiorumque
comprehensionum studiosior, Cicero in commentariis pressus, gravis,
cum copia tum brevitate mirabilis, coniunctionum neglegens, amans
ablativorum absolutorum, candidum et enucleatum dicendi genus
tenet et simplices quidem et parvas sed venustas easdem habet
comprehensiones. D.Brutus in epistolis ratione scribendi hor·
rida, tenui, disiuncta, in relationibus leviore, aequabiliore, volu·
biliore utitur. Ο. Trebonii litterae minores sunt, quam ut
certi aliquid de eius dicendi genere statuere possimus; tamen
non est dubium, quin coniunctiones magis adamaverit, quam
qui in commentariis de b. c. Trebonii res gestas descripsit.
M. A nto nius vero in litteris veteratorium quoddam atque aridum
et abruptum dicendi genus tenet, in commentariis numerosam,
rotundam, concinnam.

Sed ne iu his horumque similibus argumentis longius
videar versari, iam ad illa summa veniam, quac si probavero
una, nemo erit, qui neget in hoc uno argumento totam quaes-
tionem contineri. hanc enim cum ita adhuc instituerim, ut Cae·
sari legatorum relationes scriptas ab ipsis legatis concederem
traditas esse, si rem accuratius inquisiverimus‚ plurimas res

¹) Epistolae Quinti Ciceronis: tres ad Tironem rFam. XVI 8. 26. 27).
una ad Marcum fratrem (Fam. XVI 16). cf. cio. ad Qu. fr. ΙΙΙ 1, 19 epistulam
tuam . . .aristophaneo modo valde mehercule et suavem et gravem. - Epistolae
D.Bruti (Fam. XI 1. 4. 9-11, 13 Α. 19. 20. 23. 26): Tac. dial. 18 legistis
ntique et Calvi et Bruti ad Ciceronem missas epistulas, exquibus facile est de-
prehendere Calvum quidem Ciceroni visum exsanguem et aridum, Brutum autem
otiosum atque disiunctum (discinctum). - 'Prebouii ad M. Ciceronem epistola
(Fam XII 16). -- Antonii epistolae (ad Att. XS lx 10, 25 14‚13A]: Suet.
nug. 86 Μ. Antonium . . . ea scribentem quae mirentur potius homines quam in·
tellegant. - Etsi dubium non est, quin aliud sit epistolas scribendi genus, aliud
res gestas referendi, tamen qui (laeseris etiam litteras quae exstant (Cic. ad Att.
X A. 7 O. 13 A. 16. X 8 Β) legerit, intelleget miram ineis similitudinem esse
atque etiam eandem scribendi rationem, quae estin eius commentariis.

 

